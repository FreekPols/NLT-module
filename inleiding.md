(ch1)=
# Inleiding

## Doel van de module

Tijdens deze module ga je bekend raken met digitale techniek. Digitale techniek is overal.

## Structuur van de module

Digitale techniek bestaat uit een aantal onderdelen. Dat wordt schematisch weergegeven in figuur 1. Vrijwel alle systemen nemen iets uit hun omgeving waar. De koelkast meet de temperatuur in de koelkast, een satelliet in de ruimte neemt bepaalde golflengtes licht waar, een telefoon neemt een signaal van de zendmast waar etc. Dat waarnemen gebeurt met **sensoren**. *Hoofdstuk 3* van de schakelmodule gaat over de waarnemingskant van een digitaal systeem. Vervolgens wordt die waarneming omgezet in een digitaal signaal. Dat betekent dat dat wat gemeten wordt omgezet wordt naar informatie waar computers mee overweg kunnen, 1'en en 0'en, wat we digitale data noemen. Die data worden vervolgens **verwerkt** (*hoofdstuk 4*) en **opgeslagen en getransporteerd** (*hoofdstuk 5*). Verwerken betekent dat er op basis van de data vervolgacties worden vastgesteld. Als de koelkast te warm is, moet de koelmotor aan, als een telefoon het signaal verliest, gaat hij op zoek naar een nieuw signaal, als het niveau in de brandstoftank te laag wordt, gaat het lampje aan etc. Die vervolgactie, de uitvoer, vindt plaats door **actuatoren**. Dat zijn apparaten die in de echte omgeving een effect hebben. Een lampje dat aangaat, een motor die gaat draaien, een speaker die geluid geeft, dat zijn allemaal actuatoren die aan het werk worden gezet. Deze uitvoer ('output') van een digitaal systeem komt in hoofdstuk 6 aan bod.

```{figure} https://cdn.mathpix.com/cropped/2024_12_19_51786a43dd384a158ec8g-04.jpg?height=915&width=1237&top_left_y=1570&top_left_x=421
:width: 50%

Alle onderdelen van digitale techniek. Dit figuur gaat vaak terugkomen in deze module wikiwijs
```

## Combinatie met andere modules

Omdat er in veel andere vakgebieden digitale systemen zijn te vinden gaat de informatie van deze module je ook helpen bij andere modules. Bij de modules over het hart (Hart en vaten \& Leef met je hart) is er bijvoorbeeld het ECG. Door middel van sensoren wordt er informatie verzameld over je hart en dit kan op een scherm bekeken worden. Maar digitale systemen kunnen ook oplossingen bieden voor problemen. Zo is er een module Ruimte voor de rivier, waarbij je natuurlijk met slimme elektronische systemen sluizen open en dicht kunt zetten om zo het waterniveau in een rivier te reguleren. Bij Summer in the city kun je met behulp van een slimme regenton (zie de link hieronder) je tuin beter voorbereiden op weersextremen. De mogelijkheden zijn eigenlijk eindeloos.

Daarnaast is deze module een zogenaamde schakelmodule. Deze module helpt om alle leerlingen, ongeacht hun achtergrond in dit onderwerp, op een basisniveau te krijgen zodat in een verdere module daarop voortgebouwd kan worden.

```{figure} https://cdn.mathpix.com/cropped/2024_12_19_51786a43dd384a158ec8g-05.jpg?height=281&width=409&top_left_y=893&top_left_x=178
:width: 50%

[Slimme regenton] (https://slimmeregenton.nl/)
```

## Leerdoelen

Tijdens dit hoofdstuk leer je:
- Dat ontwerpen niet in 1 x volmaakt zijn, maar volgens het proces van de ontwerpcyclus stap voor stap verbeteren
- Dat je door de ontwerpcyclus goed toe te passen je een overzichtelijker verslag van je ontwerpproces krijgt en een beter ontwerp
- Dat ontwerpen vaak een kwestie is van gewoon doen en dan goed evalueren en dat fouten maken eigenlijk cruciaal is om tot een goed ontwerp te komen
- Dat je leert welke praktische stappen er nodig zijn om van een ontwerp op papier naar een echt werkend prototype te komen
- Dat je leert nadenken over technische oplossingen voor problemen en deze oplossingen kunt realiseren.

## Studeren en werken in de digitale technologie: kunstmatige Intelligentie filmpjes van Daan Geijs

Daan Geijs heeft over zijn opleiding en werk vier filmpjes gemaakt. Hij vertelt over zijn opleiding en onderzoek, en waar hij later aan de slag kan met zijn kennis van digitale technologie.

- 1 zijn vakken op de middelbare school en zijn studie aan Universiteit Twente
- 2 wat Kunstmatige Intelligentie is, en waar het voor gebruikt kan worden
- 3 welke rol kunstmatige intelligentie in het ziekenhuis kan hebben: promotieonderzoek bij het Radboud UMC
- 4 welk werk Daan hierna kan gaan doen

:::{iframe} https://www.youtube.com/embed/H94a2UCkYXY?si=FfraI1EZW89KgO0u
:width: 100%
Introductie digitale technologie. Daan Geijs vertelt over zijn studiekeuze en opleiding
:::

:::{iframe} https://www.youtube.com/embed/p9vdykaXKg4?si=tPLVAR2QBxXuUt3P
:width: 100%
Wat is kunstmatige intelligentie? Daan Geijs vertelt wat er met digitale technologie mogelijk is.
:::

:::{iframe} https://www.youtube.com/embed/VqiOqBVe_08?si=AgNrHpzYwlDw89vj
:width: 100%
Kunstmatige intelligentie in het ziekenhuis. Daan Geijs vertelt over zijn onderzoek aan het herkennen van tumoren met de computer.
:::

:::{iframe} https://www.youtube.com/embed/3t5nQqr28II?si=En2x0JMG6eo66mdk
:width: 100%
Daan Geijs over het werk dat hij in de toekomst kan gaan doen
:::

