# Digitale Technologie

schakelmodule

![](https://cdn.mathpix.com/cropped/2024_12_20_510ffc175a3910aebf8dg-01.jpg?height=1764&width=1680&top_left_y=611&top_left_x=182)
![](https://cdn.mathpix.com/cropped/2024_12_20_510ffc175a3910aebf8dg-01.jpg?height=400&width=449&top_left_y=2407&top_left_x=1506)

## Colofon

Deze module is bedoeld voor de lessen nlt op havo en vwo. In een later stadium zal voor beide schooltypen een eigen versie beschikbaar komen.

## Auteurs

- Klaas Beute (Greijdanus, Zwolle)
- Rudy Jonker (TCC de Thij, Oldenzaal)
- Bart Kappé (Veenlanden College, Mijdrecht)
- Aernout van Rossum (Pre-U, Universiteit Twente; Thomas a Kempis College, Arnhem)
- Jan Jaap Wietsma (Pre-U, Universiteit Twente, nlt vaksteunpunt Oost; Greijdanus, Zwolle en projectleiding)
- Met ondersteuning van Edgar de Wit (Vereniging NLT)


## Partners

Deze schakelmodule is ontwikkeld door Pre-U, Universiteit Twente, in opdracht van Vereniging NLT, met financiële en inhoudelijke ondersteuning van

Platform Talent voor Technologie
NLdigital
Dutch Datacenter Association
ISP Connect/ DHPA
CGI
IBM
Human Capital Agenda ICT
Nederlandse AI Coalitie

## WisMon

Stichting Globe
Stichting Leerplan Ontwikkeling (SLO)
Stichting Technasium
Vakvereniging I\&।
Bèta-outreachfonds van de bèta-decanen van
de gezamenlijke universiteiten

## Copyrights

De auteursrechten van dit werk liggen bij Vereniging NLT.
© 2023 Wijk bij Duurstede, Schakelmodule Digitale Technologie, redactieversie 1.0, januari 2023.
Certificeringsnummer 6141-100-VE2-2F2
Bij deze module is online materiaal beschikbaar via
https://maken.wikiwijs.nl/171772/Schakelmodule_Digitale_Technologie__online_materiaal
De bijlagen, waarnaar verwezen wordt in deze module, zijn in deze gedrukte achterwege gelaten. Alle materialen zijn beschikbaar in de Moduledatabase van Vereniging NLT (https://module-database.betavak-nlt.nl/).

Ondersteuning voor deze module wordt gegeven door nlt vaksteunpunt Oost (nlt@beta-oost.nl).
De auteurs hebben zo goed mogelijk de bronnen vermeld en gebruik gemaakt van rechtenvrije afbeeldingen. Mochten er desondanks personen of instanties zijn die rechten menen te kunnen doen gelden op tekstgedeeltes, illustraties enz. van deze module, dan worden zij verzocht zich in verbinding te stellen met nlt vaksteunpunt Oost via het genoemde e-mailadres.

## Woord vooraf

Alsjeblieft, de schakelmodule Digitale Technologie.
Ook zonder dat je lid bent van de Vereniging NLT mag je de leerlingversie vrijuit gebruiken, maar we willen wel graag toelichten wat nIt is en wat Vereniging NLT doet.

## Wat is nlt

Nlt staat voor Natuur, Leven en Technologie en is een keuzevak voor de bovenbouw havo en vwo. Er is steeds vaker een combinatie van verschillende disciplines nodig om complexe Vraag stukken in de wereld op te lossen. Het vak nlt laat zien op welke manier de vakken aardrijkskunde, biologie, informatica, natuurkunde, scheikunde en wiskunde samenkomen om aan deze complexe opdrachten te werken. Het vak is bedoeld als voorbereiding op de keuze voor een studie op het gebied van bèta en technologie.

Het vak nlt is gebaseerd op talrijke modules over zeer verschillende onderwerpen. Het is aan de school om hier keuzes in te maken, waarbij de enige voorwaarde is dat de eindtermen uit het examenprogramma aan bod komen. De modules worden ontwikkeld door docenten in samenwerking met het hoger onderwijs. Daardoor zijn de modules optimaal afgestemd op ontwikkelingen in maatschappij, wetenschap en technologie.

## Wat doet Vereniging NLT

Scholen die het vak nlt aanbieden zijn lid van Vereniging NLT. De Vereniging telt ruim 220 leden. Zij zorgt voor de ontwikkeling van nieuwe modules over actuele onderwerpen. Deze schakelmodule over duurzame ontwikkeling is daar een mooi voorbeeld van.

Ook zorgt de Vereniging voor het onderhoud van bestaande modules door ze elke vijf jaar aan te passen aan de nieuwste ontwikkelingen. Kijk voor het huidige moduleaanbod op de website.

Naast modules werkt de Vereniging aan het professionaliseren van docenten en TOA's door middel van conferenties en bijeenkomsten op landelijk en regionaal niveau. Ook nieuwe ontwikkelingen worden opgepakt. Zo werkt de Vereniging actief mee aan het actualiseren van het examenprogramma en het opzetten van nlt in de onderbouw.

Kortom, nlt is een dynamisch vak dat past in het onderwijs van nu en in de toekomst. Kijk voor meer informatie over nlt op www.verenigingnlt.nl. Hier vind je naast een overzicht van alle beschikbare modules, ook informatie over bijv. de activiteiten van de Vereniging en de regionale vaksteunpunten, leerlijnen, toetsing en over het invoeren van nlt.

Deze schakelmodule is ontwikkeld door een auteursteam van het vaksteunpunt NLT - Pre-U, Universiteit Twente. De module vormt de start van een leerlijn digitale technologie, ontwikkeld door Vereniging NLT. In het laatste hoofdstuk staan korte beschrijvingen van modules die in deze leerlijn passen. Vereniging NLT en het auteursteam wensen je veel leerplezier bij het gebruik van deze module.

# Digitale technologie is tegenwoordig overal

## Leerdoelen

Kennis
1.1 Bewust worden van de betekenis van digitale technologie in je alledaagse omgeving
1.2 Herkennen van digitale technologie in een context
1.3 Oriënteren op digitale technologie in je omgeving, waardoor je een goed beeld krijgt van beroepen en gebruik.

## Vaardigheden

1.4 Overzicht krijgen van de vaardigheden die nodig zijn, en welke je al hebt, voor het gebruik van digitale technologie.

Digitale technologie is zó gewoon en onmisbaar geworden voor ons dagelijks leven, dat we er amper meer bij stil staan. Computers, navigatie, mobieltjes, online video, streaming, appen, bellen, betalen met de pin: we kunnen niet meer zonder. Het is moeilijk om je een wereld voor te stellen zonder die technologie. Dat betekent ook: in welke richting je ook gaat studeren en werken, je ontkomt niet meer aan digitale technologie. Daarom is het goed om een idee te krijgen wat het is, hoe het werkt, blijft werken en beveiligd wordt, en welke (vaak onzichtbare) invloed deze technologie op ons leven heeft. Om je op weg te helpen hoe digitale technologie gebruikt wordt, beginnen we met een paar voorbeelden.

## De tandarts

In de afgelopen tijd ben je vast een keer bij de tandarts geweest. Heb je toen gemerkt hoe de tandarts digitale technologie gebruikt? Waarschijnlijk niet zo bewust. De afspraak is in een digitale agenda vastgelegd. Mogelijk heb je een sms of mailtje ontvangen dat je de afspraak niet moet vergeten. De tandartsstoel wordt met knopjes keurig ingesteld en de tandarts heeft jouw gegevens bij de hand. Uiteraard op een scherm waarin precies te zien is wat er met jouw gebit gebeurd is in de afgelopen jaren, inclusief de röntgenfoto's. Nieuwe foto nodig? Jij klemt een plaatje met een draad tussen je
![](https://cdn.mathpix.com/cropped/2024_12_20_510ffc175a3910aebf8dg-06.jpg?height=527&width=781&top_left_y=1484&top_left_x=1023)

Figuur 1.1 Digitale foto bij de tandarts
https://www.google.com/url?sa=i\&url=https\%3A\%2F\%2Fdepositphotos.com\%2Fstock-photos\%2Fdentalxray.htmI\&psig=AOVVawOII8qXaRphhAsq_hQ|4E2r\&ust=1623509026466000\&source=images\&cd=vfe\&ved=0 CAOOjhxqFwoTCIC__tHoj_ECFQAAAAAdAAAAABBD
tanden en krijgt een apparaat naast je wang. De tandarts stapt even weg, en bekijkt enkele seconden later de foto op het scherm en kan direct bepalen of er nog iets aan je gebit gebeuren moet. Opzienbarend? Misschien niet, maar wel een groot verschil met dertig jaar geleden. Een afspraak had je op een kaartje, dat je thuis moest bewaren. Met wat geluk werd je (op het vaste thuisnummer) gebeld als herinnering om te komen, maar dat was voor de uitzonderingen. De tandarts had een papieren kaart met daarop een schema van jouw gebit. Tijdens het onderzoek kreeg (net als nu) de assistent(e) gecodeerd informatie waar eventueel een gaatje zat. Dat werd op de kaart aangetekend, en bijgewerkt als het gerepareerd werd. Een foto werd gemaakt met een ingepakt lichtgevoelig negatief. Als je de volgende keer
terugkwam was deze foto ontwikkeld en vastgeniet aan je kaart. In elk geval: het kostte allemaal een stuk meer tijd.

Om een beugel te zetten, was het nodig dat er een gipsafdruk van je kaak gemaakt werd. De orthodontist moest met die afdruk bepalen waar blokjes en draadjes moesten komen. Ook heel tijdrovend. De huidige orthodontist gebruikt steeds vaker digitale 3D gebitsfoto's. Met de computer wordt berekend hoe de tanden moeten verschuiven en hoe de beugel moet worden. Dat wordt uiteraard alvast in een mooi plaatje gezet, zodat je kunt zien hoe het gaat worden. De computer berekent dan precies welke onderdelen voor de beugel nodig zijn, zodat die precies op maat zijn en klaarliggen als de beugel geplaatst gaat worden. Daar komt steeds minder handwerk of berekening aan te pas.

### ```{exercise} 

```
opdracht

Noteer aan de hand van de tekst op welke manier digitale technologie bij de tandarts en orthodontist gebruikt wordt. Vul dit aan met tenminste één aspect dat niet in de tekst genoemd staat. Noteer er naast hoe je dit zou doet zonder digitale technologie.

De gegevens die de tandarts verzamelt over jou, en van al zijn/haar andere patiënten, kunnen helpen om de mondzorg te verbeteren. Er zijn duizenden tandartsen die dit doen. Al die gegevens (data) vormen een rijke bron van informatie. Als die gegevens via de computer zijn opgeslagen, kun je ze bewerken en doorsturen.

Wie die tot zijn beschikking heeft, kan bijvoorbeeld onderzoeken in welke regio's van het land veel gebitsproblemen zijn, welke behandeling tandartsen inzetten of hoe vaak patiënten de tandarts bezoeken. Je kunt zelf vast nog meer onderzoekvragen bedenken.

## Beveiliging en privacy

Zodra meer mensen computerdata kunnen bekijken is privacy belangrijk. Je wilt liever niet dat jouw persoonlijke gegevens (bijvoorbeeld over je gebit) zomaar door anderen bekeken kunnen worden.

Het verzamelen en gebruiken van digitale gegevens in de zorg luistert nauw. Wie mag ze inzien, waar is toestemming van de patiënt nodig?

Inloggen, veilige verbindingen, onleesbaar maken van gegevens als ze zonder sleutel bekeken worden (encryptie) en bijhouden wie er in de data kijkt: er is veel nodig om privacy te garanderen.


```{exercise}
Welke manieren ken je om computers en computergegevens (data) te beschermen?
```



## Landbouw

![](https://cdn.mathpix.com/cropped/2024_12_20_510ffc175a3910aebf8dg-08.jpg?height=535&width=960&top_left_y=361&top_left_x=234)

Figuur 1.2 Drone voor het meten aan landbouwgewassen
https:///Ggriculturepost.com/7-benefit-of-remote-sensing-gis-in-gariculture/
Op een gemengd boerenbedrijf worden graan, maïs en bieten geteeld en is een stal met 100 koeien. In het voorjaar bewerkt de boer de akker en zaait de gewassen in. Er wordt waar nodig gewasbescherming gespoten en beregend en gekeken of het gewas zich goed ontwikkelt. Allemaal met het oog. De koeien worden met de melkmachine gemolken, tweemaal per dag. In de zomerperiode zijn de koeien in de wei en worden ze daar gemolken. De melk gaat in melkbussen op de kar mee naar de boerderij. Technologie, en nu ook digitale technologie, heeft dit veranderd en die ontwikkeling gaat nog wel een poosje door.
![](https://cdn.mathpix.com/cropped/2024_12_20_510ffc175a3910aebf8dg-08.jpg?height=801&width=1026&top_left_y=1367&top_left_x=229)

Figuur 1.3 Een melkrobot
https://www.boerenbusiness.n//agribusiness/artikel/10878173//lely-astronaut-a5-goedkoper-en-eenvoudiger
De koeien worden gemolken met de melkrobot, krijgen hun rantsoen voer doordat ze herkend worden aan een zender om hun nek. De boer bepaalt welk deel van de akker bemest moet worden door satellietgegevens en dronefoto's te gebruiken. Als er geoogst wordt, houdt de oogstmachine precies bij hoeveel elk stukje van de akker opgebracht heeft. Hiermee kan bepaald worden wat er aan de grond moet gebeuren voor het volgende seizoen. De komende jaren zal de landbouw nog meer veranderen, mede door klimaatverandering en eisen rond duurzaamheid en milieu.

## Opsporing

![](https://cdn.mathpix.com/cropped/2024_12_20_510ffc175a3910aebf8dg-09.jpg?height=592&width=892&top_left_y=315&top_left_x=228)

Figuur 1.4 Forensisch onderzoek aan digitale opslagmedia https://blog.veriato.com/the-evolution-of-digital-forensics

De politie maakt op uitgebreide schaal gebruik van digitale technologie. Vingerafdrukken of DNA-sporen van een plaats-delict komen in digitale databases. Gegevens uit telefoons of computers van slachtoffers en verdachten leveren belangrijk bewijsmateriaal. Slimme camera's detecteren hardrijders, mensen in de stad of kentekens van gezochte auto's. Een nieuw

## Big data

Over de hele wereld staan digitale apparaten die informatie verzamelen. Camera's, detectielussen, thermometers, wifitrackers, enzovoorts. Die informatie blijft bewaard in databastanden op computers. Via het internet zijn die gekoppeld. Samen vormen ze de 'big data'. De politie kan er misdrijven mee oplossen, bedrijven vinden zo hun klanten.

Het wordt minder plezierig als de data door criminelen gebruikt wordt om mensen op te lichten, of door de overheid om burgers te volgen of te dwarsbomen vanwege hun overtuiging. Niet voor niets zijn privacy en beveiliging extreem belangrijk.
onderzoekproject gaat van start om deep-fake videobeelden te kunnen opsporen (dit zijn bedrieglijkecht lijkende gemonteerde beelden, waarin het lijkt dat mensen allerlei dingen doen of zeggen, die ze in werkelijkheid nooit gedaan of gezegd hebben). Het maken van dit soort nepbeelden is steeds gemakkelijker en het resultaat is steeds moelijker van echt te onderscheiden. Speciale opsporingssoftware moet helpen deze fake te ontmaskeren (NOS journaal, 24-5-2021).

## De huisarts

Tijdens de Covid-19 pandemie werd de temperatuur van mensen op afstand gemeten om te ontdekken of ze Corona hebben. Als je de huisarts belt, is één van de vragen die je aan de telefoon krijgt: heb je koorts? Om dat zelf te meten, is de kans groot dat je gebruikt maakt van een digitale koortsthermometer. Verderop in de module gaan we die beter bekijken.
![](https://cdn.mathpix.com/cropped/2024_12_20_510ffc175a3910aebf8dg-09.jpg?height=141&width=589&top_left_y=1780&top_left_x=1233)

Figuur 1.5 Digitale koortsthermometer Svdmolen - Self-published work by Sudmolen, CC BY 2.5, httpscommons.wikimedia.orgwindex.phpcurid=1528736.rtf

```{exercise} 
Kies één van de genoemde contexten. Bedenk welke rol digitale technologie nog meer kan hebben in die situatie. Noteer tenminste drie toepassingen.
```



```{exercise} 

Zelfstandig werkend apparaat - systeem - communicatie - dataopslag

Apparaten of voorwerpen die je misschien zelf gebruikt

| Wekker | Electrische tandenborstel | OV-chipkaart |
| :--- | :--- | :--- |
| Radio | Waterkoker | Smartwatch |
| Televisie | Telefoon | Sporthorloge |
| Computer | Rekenmachine | Electrische fiets |
| Smartphone | Koortsthermometer | Ander voorbeeld |
| Beeldscherm | Zelflerende thermostaat |  |
| Electrische lamp | Bankpasje |  |

## Kies twee items uit bovenstaand lijstje. Maak voor beide de volgende opdracht:

a. Wat doet of kan het apparaat? Wat doe je er allemaal mee?
b. Communiceert het ding met de omgeving?
c. Heeft het apparaat sensoren (ontvangers)?
d. Hoe weet je wat het apparaat doet? Bijvoorbeeld: zijn er lampjes, schermpje(s), bliepjes via een luidsprekertje?
e. Hoe komt het apparaat aan energie?
f. Heeft het apparaat andere apparaten nodig om te kunnen werken?
g. Welke informatie wisselt het apparaat uit en waarmee?
h. Is er in het apparaat privacy-gevoelige informatie aanwezig? Is die beveiligd en hoe?
i. Hoe kom je er achter waar de informatie uit het apparaat blijft?
j. Slaat het apparaat data op, en zo ja, wat voor soort data?

```

```{exercise} digitale kennis en vaardigheden

Om een idee te krijgen wat je over het thema digitale technologie weet en nog zou kunnen leren, kun je het volgende lijstje invullen. Bepaal zo (eventueel in overleg met je docent) welke route door de module het meest geschikt voor je is. Vul dit paspoort na afloop van het werken aan de module opnieuw in om te laten zien wat je geleerd hebt.

|  | Ken ik niet | Ken ik wel | Kan ik gebruiken [Veel, weinig ervaring...] |
| :--- | :--- | :--- | :--- |
| Arduino |  |  |  |
| Raspberry Pi |  |  |  |
| Werken met excel |  |  |  |
| Tekstverwerker |  |  |  |
| Browser gebruiken |  |  |  |
| Eenvoudig coderen |  |  |  |
| Foto's bewerken |  |  |  |
| Robots bouwen (bv <br> lego) |  |  |  |
| Drones |  |  |  |
| Computergames |  |  |  |
| Programmeren games |  |  |  |
| Website bouwen |  |  |  |
| Zoeken in databases |  |  |  |
| Computer bouwen |  |  |  |
| Router instellen |  |  |  |
| Kunstmatige <br> intelligentie gebruiken |  |  |  |
| Zoeken naar <br> computercode |  |  |  |
| Code met anderen <br> delen |  |  |  |
| Een webwinkel <br> inrichten |  |  |  |
| Een computerserver <br> inrichten of beheren |  |  |  |
| Software installeren |  |  |  |
| Elektronica monteren <br> (solderen, <br> schakelingen etc) |  |  |  |
| Programmeertalen <br> zoals: C++, Python |  |  |  |
| Apparaten uit elkaar <br> halen, maken, <br> repareren, klussen, <br> sleutelen,... |  |  |  |
| Moderator website |  |  |  |
| Vloggen |  |  |  |
| Micro:bit |  |  |  |
```

### 1.1 Scrum

Net als overal in de wereld van ICT is samenwerken belangrijk én ingewikkeld. Het ontwikkelen van digitale technologie Vraagt inzet van mensen die allemaal aan een ander stukje van het project werken. Weten wat anderen doen, en vertellen wat jij doet is daarom nodig. Ook als je vast loopt, is het goed om hulp te krijgen. Daarnaast moet voortdurend in beeld blijven wat de gebruiker (klant) wil hebben.

Voor de samenwerking in een project en het zo snel mogelijk opsporen van hindernissen is een methodiek ontwikkeld, die we kennen onder de naam Scrum. Het is een 'agile' methode, wat betekent dat het wendbaar is en zich kan aanpassen aan de situatie. De methode is ontwikkeld in de ICT-wereld voor projecten waar software ontwikkeld wordt en wordt nu bij talloze bedrijven, en ook op school, gebruikt.

Er zijn allerlei termen die gebruikt worden voor stappen in het proces, afspraken en rollen die mensen hebben. De mensen die samen aan een klus werken, het team, heeft een scrummaster, die de samenwerking binnen het team organiseert. In deze module zetten we scrum ook in. Het is belangrijk dat de teamleden van zichzelf en elkaar weten wat ze kennen en kunnen.

Een digitaal technologieproject begint meestal met een probleem, waar digitale technologie wellicht een oplossing kan zijn. We hebben in deze module ook een aantal eindopdrachten geformuleerd, die je kunt zien als probleembeschrijving. De gebruiker heeft wensen en eisen, geeft een opdracht en verwacht een oplossing. Dat is de 'user story'.

Een goed beeld van het probleem krijgen én nadenken over mogelijke oplossingen, is de eerste fase in elk project. Je lost het probleem van een gebruiker op, want daarvoor komt hij naar jullie toe. Voor je aan het werk gaat moet je precies weten wat de bedoeling is. Als eerste beschrijf je precies wat een gebruiker wil hebben. Er is iemand die daar verantwoordelijk voor is: de product owner. Hij heeft contact met de klant. Het eindproduct is er niet in één keer. In korte periodes (sprints) worden tussenproducten gemaakt. De klant kan daar iedere keer op reageren (of de product owner reageert namens de klant).

De eerste stap naar een eindproduct is om duidelijk te krijgen wat er nodig is om het product te maken. Dat wordt de product backlog. Daarvan omschrijft het team taken en bekijkt het team hoeveel werk elke taak is. Grote taken krijgen veel punten, kleine taken weinig. De taken komen in het vak 'backlog'
![](https://cdn.mathpix.com/cropped/2024_12_20_510ffc175a3910aebf8dg-12.jpg?height=475&width=983&top_left_y=1667&top_left_x=822)

Figuur 1.6 De Scrum-methode voor van een project
op het scrumbord. Je hoeft niet persé met een papieren scrumbord te werken. Er zijn talloze online varianten van het scrumbord om taken van een team te managen.

Taken worden niet allemaal gelijk aangepakt, maar verdeeld in groepjes die bij elkaar horen, de sprints. Een sprint duurt ongeveer twee weken. Het team staat bij het planbord (scrumbord), en plakt de taken voor een sprint bij elkaar onder 'TO DO'. Dat zijn de taken die er voor deze sprint gedaan moeten worden. Het team verdeelt taken en noteert op de taakbriefjes wie er aan werkt. Taakbriefjes waar aan gewerkt wordt komen onder 'BUSY'. Met één blik op het scrumbord weet je waar je team aan werkt. Vorderingen worden zichtbaar door het verplaatsen van taakbriefjes tijdens
de dagelijkse ceremonie: de 'standup'. Taken die afgerond zijn komen bij 'DONE'. Bij taakbriefjes die nog bij BUSY blijven hangen, vragen teamleden elkaar of de taak vordert, of er hulp nodig is. Misschien is de conclusie dat een taak in kleinere stukjes verdeeld moet worden.

Na een sprint zijn de taakbriefjes, als het allemaal soepel gaat, verplaatst naar 'DONE'. Er is dus een stukje van het project klaar. De product owner kijkt of dit stukje van het project geslaagd is en voldoet aan de wensen van de klant. Het team kijkt terug op de sprint (sprint review), en bepaalt of er nog dingen anders moeten of vergeten zijn. Die dingen worden als taken toegevoegd aan de product backlog, en bij een volgende sprint aangepakt. Opnieuw wordt het planbord gevuld met taken voor de volgende sprint en werkt het team opnieuw een cyclus af.

Regelmatig kijken of iets dat je gemaakt hebt af is en werkt, wordt bij de ontwikkeling van computerprogramma's veel gedaan. Werken in kleine stukjes die áf zijn is heel prettig. Daardoor blijft een project wendbaar: 'agile' of 'lean and mean'. Het is prettig wanneer je hulp krijgt als je vast loopt. Als er tijdens een sprint iets anders blijkt te moeten, kan er snel bijgestuurd worden. Alles is tijdens een sprint getest. Aan het eind worden alle onderdelen samengebracht en nog een keer getest. Dan is ook duidelijk of het einddoel bereikt is. Aan het begin is duidelijk wat er gemaakt wordt, niet de exacte stappen om er te komen. Details van taken worden in een sprint bepaald en kunnen elke sprint worden bijgesteld.

## Scrum toepassen

In de module kun je scrum ook heel goed gebruiken, bijvoorbeeld om de eindopdracht samen aan te pakken. Precies beschrijven wat er gemaakt moet worden (design), wat daarvoor nodig is en hoe je dat als team aanpakt: dat is waar scrum voor bedoeld is. Je hebt verschillende kwaliteiten in je team nodig, zoals samenwerken, anderen helpen, schrijven, concentreren, overleggen, precies zijn, plannen, stevig doorwerken en dergelijke. De een weet hoe je code schrijft, een ander wat je wilt meten, een handleiding schrijven of praktische verpakking ontwerpen, en een derde kan bruikbare manier bedenken hoe gegevens aan een gebruiker getoond kunnen worden. Elke taak Vraagt weer andere kwaliteiten in je team. Naast algemene kwaliteiten is er ook ervaring met het onderwerp van de module. Daarvoor zijn ruwweg drie mogelijkheden:

1. Algemeen gebruiker: Je bent iemand die digitale technologie gebruikt (bijvoorbeeld je telefoon, websites of programmatuur), maar ze zelf niet installeert of programmeert.
2. Beheerder en ontwerper: Je zet computers in elkaar, beheert een website of een server of denkt na over de manier waarop software zou moeten werken.
3. Codeerder en bouwer: Je bent bezig met het maken en aanpassen van programma's, bouwen en testen van apparaten, solderen, drivers zoeken en installeren.

Bij de indeling van een team is het nodig om zowel op persoonlijke kwaliteiten als het inhoudelijke profiel (Algemeen gebruiker, Beheerder of Codeerder) te letten. Bij het bestuderen van de hoofdstukken komt dat onderscheid ook van pas. Je zou alles van het hoofdstuk moeten kennen en kunnen, maar het startpunt kan verschillen. Deel A is een goede start voor Algemeen gebruikers; B voor de Beheerders en C voor Codeerders. Uiteindelijk kun je elkaar uitleg geven en helpen bij de theorie en praktische vaardigheden.

```{exercise}  Team samenstellen.
Stel je team (viertal) samen op basis van de teamkwaliteiten en inhoudelijk ABC-profiel.
```

## 2 Introductie op de module Digitale Technologie

![](https://cdn.mathpix.com/cropped/2024_12_20_510ffc175a3910aebf8dg-14.jpg?height=1129&width=1500&top_left_y=355&top_left_x=215)

Leerdoelen
Kennis
2.1 Kennismaken met basisbegrippen die in de digitale wereld gebruikt worden. De volgende basisbegrippen kun je uitleggen en gebruiken: sensor, analoog-digitaal conversie, interface, data, processor, dataopslag, datatransport, datacommunicatie, actuator, cloud, ic, programma, programmeren, algoritme, digitaal-analoog conversie.
2.2 Opbouw van een digitaal apparaat herkennen en beschrijven aan de hand een schematische weergave (het analyseschema digitale technologie).

Vaardigheden
2.3 Je kunt de functie van een digitaal apparaat uitleggen aan de hand van de basisfuncties waarnemen, data verwerken, beslissen, dataopslag en -transport, uitvoeren en terugkoppeling.
2.4 Je kunt de relatie tussen een fysieke grootheid en een numerieke (digitale) grootheid uitleggen en welke voor- en nadelen het heeft om informatie digitaal te verwerken.

In dit gedeelte maak je kennis met de basisbegrippen van digitale technologie en een manier om de onderdelen van een digitaal systeem te kunnen benoemen en herkennen: het analyseschema.

### 2.1 Basisbegrippen

![](https://cdn.mathpix.com/cropped/2024_12_20_510ffc175a3910aebf8dg-15.jpg?height=1131&width=1506&top_left_y=671&top_left_x=266)

Figuur 2.1 Schema digitale technologie
Digitale technologie maakt gebruik van 'digitale' apparaten. Digitaal houdt in dat het apparaat signalen gebruikt die uit maar twee verschillende waarden (bits) bestaan: nul of een. Een rijtje bits vormt samen een klein blokje informatie, bijvoorbeeld een getal of een letter.

Alle apparatuur, die bij digitale technologie wordt gebruikt, heeft overeenkomstige onderdelen en functies. Figuur 2.1 geeft hiervan een schematisch overzicht. Sommige onderdelen komen in ieder digitaal apparaat voor. Wanneer onderdelen ontbreken, betekent het vaak dat een digitaal apparaat andere apparaten of de mens nodig heeft om te kunnen functioneren. Want: digitale apparaten/ digitale technologie bestaan omdat mensen daarmee werken. Altijd moet de verbinding tussen mens en machine gemaakt worden via interfaces (zoals schermen, knopjes en toetsenborden).
![](https://cdn.mathpix.com/cropped/2024_12_20_510ffc175a3910aebf8dg-15.jpg?height=152&width=1549&top_left_y=2437&top_left_x=256)

Figuur 2.2 Zintuig - hersenen - ledematen: waarnemen, verwerken en uitvoeren in ons lichaam.

Een digitaal systeem heeft veel overeenkomsten met onszelf. Wij hebben zintuigen om de omgeving waar te nemen, hersenen die informatie verwerken en beslissingen nemen voor ons handelen, en organen of ledematen die deze handelingen uitvoeren, zoals handen, benen of stembanden. Verandering van de omgeving nemen we weer waar met onze zintuigen, de feedback, om ons
![](https://cdn.mathpix.com/cropped/2024_12_20_510ffc175a3910aebf8dg-16.jpg?height=553&width=1098&top_left_y=266&top_left_x=770)

Figuur 2.3 Sensor (voor licht), processor (Arduino) en actuator (lichtschakelaar): waarnemen, verwerken en uitvoeren in een digitaal apparaat.
handelen weer te kunnen bijstellen.

Met techniek zijn zintuigen, hersenen, organen en ledematen nagemaakt. Ze heten dan: sensoren, processoren en actuatoren. In plaats van zenuwvezels lopen er in een apparaat draadjes, die de signalen doorgeven.

## Algemene beschrijving van het schema

In het schema van een digitaal systeem (fig. 2.1) zijn vier belangrijke blokken te onderscheiden. Waarnemen - verwerken en beslissen - dataopslag en datatransport - uitvoeren. We leggen eerst uit wat er mee bedoeld wordt. In de vervolghoofdstukken gaan we elk van deze blokken verder uitwerken.

## 1. Waarnemen (hoofdstuk 3)

Figuur 2.4 Waarnemen
![](https://cdn.mathpix.com/cropped/2024_12_20_510ffc175a3910aebf8dg-16.jpg?height=215&width=215&top_left_y=1914&top_left_x=104)

Figuur 2.5 Conversie

Als mens nemen we onze omgeving, de fysieke wereld, waar. Licht via onze ogen, aanraking met de huid, chemische stoffen in de lucht met onze neus, of bewegingen met ons evenwichtszintuig. Veel apparaten, die wij gebruiken, doen dat ook. Ze zijn uitgerust met sensoren. Een telefoon heeft bijvoorbeeld sensoren voor verplaatsing, licht (camera's), aanraking, warmte, geluid, magnetisme of radiogolven. Hiermee kunnen wij het apparaat bedienen, praten, foto's maken of onze positie bepalen. Door gegevens van sensoren op een slimme manier te combineren, kunnen veel dingen via een omweg gemeten worden, bijvoorbeeld het meten van verplaatsing door een camera te gebruiken.

Een sensor zorgt dat een fysische grootheid (bijvoorbeeld licht of temperatuur) naar een elektrisch signaal wordt omgezet. Het signaal uit de sensor is analoog (kan oneindig veel waarden aannemen) en wordt vertaald in een digitaal signaal (een reeks blokjes met een hoge óf een lage spanning). Die truc wordt uitgevoerd door een analoog-digitaal omzetter (AD converter, figur 2.6). Het resultaat is een binair signaal (0 of
![](https://cdn.mathpix.com/cropped/2024_12_20_510ffc175a3910aebf8dg-16.jpg?height=295&width=569&top_left_y=2054&top_left_x=1252)

Figuur 2.6 Analoog naar digitaal omzetting
1).

| Mens | Functies | Machine | Functies |
| :--- | :--- | :--- | :--- |
| Zintuig <br> (uitwendig en <br> inwendig) | Waarnemen (licht, geluid, <br> temperatuur, aanraking, <br> chemische stoffen, beweging; <br> inwendig bijvoorbeeld <br> bloedsuiker, hormonen, <br> kooldioxide) | Sensor | Invoer: waarnemen <br> van de <br> buitenwereld (licht, <br> temperatuur, <br> aanraking, <br> chemische stoffen <br> enz.) |
| Zenuwcellen, <br> hersenen | Verwerken en beslissen | Processor | Berekenen en <br> informatie uitsturen |
| Geheugen | Netwerk van verbindingen <br> tussen zenuwcellen | Dataopslag | Opslag van bits in <br> geheugenchip of op <br> harde schijven |
| Spier en klier | Uitvoeren van bewegingen <br> (dus ook ademen, geluid <br> maken enz.) en afgeven <br> stoffen of hormonen (voor <br> regeling in lichaam) | Actuator | Bewegen, licht <br> geven, geluid |
| maken enz. |  |  |  |

Tabel 2.1 Mens en digitale machine vergeleken

### 2.1 Vragen

a. Deze module gaat over 'digitale technologie'. Er zijn hiervan al enkele voorbeelden langs gekomen. Welke toepassingen kun je nu nog meer bedenken?
b. Digitaal staat tegenover analoog. Wat is het verschil tussen beide?
c. Welke voordelen heeft digitale technologie ten opzichte van analoge technologie? Welke nadelen kun je noemen?

```{exercise} 

Geef voor elk van de genoemde signalen een manier / apparaat om deze analoog te meten en te registreren.
```

```{exercise} Analoog en digitaal

a. Analoog naar digitaal conversie en andersom is een belangrijke stap in de digitale wereld. Geef op basis van afbeelding 2.1 drie voorbeelden van analoog-digitaal conversie en drie voorbeelden van digitaal-analoog conversie.
b. Noem nog vier andere digitale apparaten, die alleen in combinatie met een digitaal systeem kunnen functioneren.
c. Kies één van de apparaten die je bij (b) genoemd hebt. Aan in welk systeem is het apparaat verbonden? Is het apparaat bedoeld voor invoer, uitvoer, opslag of verwerking van digitale gegevens?
```

```{exercise}  Electr(on)ische apparaten die jij gebruikt: digitaal of niet?

Als je naar school fietst op een regenachtige dag is de kans groot dat je de buienradar op je mobiel in de gaten houdt. Die app werkt alleen als satellieten en grondradars hun data doorgeven aan computers met rekenmodellen, die dit via een website en communicatie met jouw mobiel zichtbaar maken.
a. Welke apparaten (die gebruik maken van elektriciteit) gebruik jij elke dag? Noteer er tenminste zeven.
b. Sommige apparaten zijn digitaal, andere analoog, of zijn deze termen niet van toepassing. Schrijf achter elk van de namen van je apparaten of ze digitaal, analoog of geen van beide zijn.
c. Bepaalde digitale apparaten werken helemaal zelfstandig (hebben geen andere apparaten nodig), sommige hebben andere apparaten nodig om te werken. Geef twee voorbeelden van zelfstandige digitale apparaten, en twee voorbeelden van verbonden (samenwerkende) apparaten.
```

## 2. Verwerken en beslissen (hoofdstuk 4)

Digitale signalen lopen als stroompulsjes door metaaldraadjes, flitsen als radiogolf of licht

Figuur 2.7 Verwerken en beslissen
door de lucht en door glasvezel. Bij een digitaal signaal maakt het weinig uit hoe groot elk pulsje is: als er maar onderscheid te maken is tussen wel en geen puls (1 of 0 ). Dat voorkomt verlies van het signaal.

Het verwerken van de pulsen in een digitaal systeem gebeurt in heel kleine chips (enkele vierkante mm ). Deze microprocessors zitten vol elektronische schakelingen, geïntegreerde circuits (IC), die miljoenen kleine onderling verbonden onderdelen bevatten. Dat zijn o.a. transistoren (schakelaars), diodes (die elektronen in één richting doorlaten) en condensatoren (voor het tijdelijk opslaan van elektronen).

Een IC zet de spanning op uitgaande metaaldraadjes aan en uit op basis van binnenkomende signalen. Wat de IC precies doet, wordt bepaald door de bedrading én door de stand van de schakelaars. Door tevoren de schakelaars in een bepaalde stand te zetten met stroompulsjes, wordt een IC geprogrammeerd. Soms ligt dat programma vast: de processor is dan gemaakt om altijd hetzelfde te doen. Andere processoren zijn telkens opnieuw programmeerbaar. Alle schakelaars komen in de beginstand als de IC geen stroom meer krijgt (reset). De software kan de IC dan opnieuw programmeren. Die van je mobiel heeft telkens andere klusjes, dus vertelt de app (applicatie, het programma) wat er moet gebeuren. Wat de IC doet wordt bepaald door de regels (algoritmen, zie kader) in de software. Daardoor is een processor flexibel te gebruiken.

### 2.5 Vraag 
```{exercise}
Algoritmen (zie kader) kom je op veel meer plaatsen tegen dan alleen in software. Bedenk een paar.

```


## Algoritme

Het woord algoritme herinnert aan de Arabische wiskundige Al-guarismi, die ook de basis legde voor Al-gabbr (algebra). Hij beschreef het oplossen van een (reken)probleem in stappen, die samen een algoritme vormen, dat je kunt volgen om een probleem op te lossen.

Dat doe je in je dagelijks leven voortdurend. Als je een boterham met kaas wilt klaarmaken, volg je een aantal stappen. Welke je precies volgt is afhankelijk van de situatie.

Werk je met een groot stuk kaas of plakjes? Gebruik je een kaasschaaf of een mes? Als je de stappen precies noteert voor elke situatie, krijg je verschillende algoritmen. Verschillende algoritmen kunnen dus dezelfde uitkomst hebben.

## 3. Datatransport en dataopslag (hoofdstuk 5)

Figuur 2.8 Opslag en transport van data

Figuur 2.9 Dataopslag

Figuur 2.10 Uitvoeren
![](https://cdn.mathpix.com/cropped/2024_12_20_510ffc175a3910aebf8dg-19.jpg?height=204&width=210&top_left_y=1891&top_left_x=89)

Figuur 2.11 Conversie

De enen en nullen in digitale signalen worden door de processor voortdurend verplaatst in zijn eigen werkgeheugen en als digitale data opgeslagen op harde schijven of geheugenchips. Hiermee kan data op een ander moment verder worden bewerkt of gebruikt, maar ook verplaatst en ergens anders opgeslagen worden. Opslag in de 'cloud' komt er op neer dat (een kopie van) die data op de schijven van een of meerdere digitale opslagplaatsen ergens ter wereld terecht komt.

Als je een foto met je mobiel maakt en deelt met vrienden, kopieert en verstuurt je mobiel de data. Dat gaat draadloos via 4G of 5G naar een telefoonmast, of via wifi naar een netwerk van koper en glasvezel, en komt via routers terecht bij de server van de app met opslagruimte in een datacenter. Google, Microsoft, Facebook, Zoom en de bedrijven achter al de apps, gebruiken enorme datacenters én supersnelle verbindingen met hun servers om al die digitale data te kunnen ontvangen, opslaan, bewerken én weer door te sturen. Heel dynamisch dus. De foto die je maakt, en die vlak daarna te zien is op de mobiel van je vriendin die naast je staat, heeft al binnen een seconde de wereld rondgereisd.

Het beschermen van computersystemen, cybersecurity, is een belangrijk thema bij transport, opslag en gebruik van digitale data. Het is belangrijk dat niet de hele wereld jouw foto's kan bekijken als je dat niet wilt. Ook verwijderen van data blijkt lastig, omdat in een paar seconden een aantal kopieën op allerlei servers staan, waar je geen controle meer over hebt.

```{exercise}
Maak een tekening met de stappen (tussenstations), die een foto aflegt als die van jouw mobiel vervoerd wordt naar de mobiel van een klasgenoot.
```

## 4. Uitvoeren (hoofdstuk 6)

Aan pulsjes, de bits, in een digitaal systeem heb je alleen maar iets, als je er iets mee kunt doen. Digitale data van een foto wil je graag op een schermpje kunnen bekijken. Een rijtje bits kan gebruikt worden om één pixel van een schermpje licht te laten geven. Er zijn miljoenen enen en nullen nodig om een afbeelding of tekst op een beeldscherm te laten zien. Maar je kunt ook geluid maken via een stroompje door de spoel in een luidspreker. Op die manier vormen een scherm, luidspreker of motortje de uitvoer van een digitaal systeem en worden daarom actuatoren genoemd. Een digitaal signaal wordt vaak direct gebruikt om een beeldpuntje aan of uit te schakelen. Om een luidspreker te laten werken, moet het digitale signaal eerst omgezet worden in een analoog signaal door een digitaal-analoog omzetter (DA-converter). Dit analoge stroompje kan de luidspreker laten werken om je muziek af te spelen.
![](https://cdn.mathpix.com/cropped/2024_12_20_510ffc175a3910aebf8dg-19.jpg?height=315&width=1029&top_left_y=1987&top_left_x=839)

Figuur 2.12 Digitale camera: sensor - processor - opslag - actuator (beeldscherm)

```{exercise} 
Welke actuatoren zijn er in jouw directe omgeving aanwezig?
```

## 5. Feedback (geen eigen hoofdstuk)

In het analyseschema staat het begrip feedback (terugkoppeling): je neemt met sensoren waar hoe een fysische grootheid in de omgeving verandert als een actuator actief is. Bij het nauwkeurig en correct uitvoeren van opdrachten, is het enorm belangrijk dat er controle is op de effecten. Als jij water in je glas giet, blijf je kijken wat je doet, om te voorkomen dat je er naast giet of het glas overstroomt. Net als jij je ogen gebruikt om waar te nemen welk effect je handelingen hebben (terugkoppelen), moet ook een digitaal systeem zijn sensoren gebruiken om te ontdekken wat het effect is van de opdrachten die de actuatoren uitvoeren. Die sensoren ontbreken vaak, omdat digitale systemen met en voor de mens werken. Daardoor doet de gebruiker zelf vaak de terugkoppeling, bijvoorbeeld het regelen van het geluidvolume als je muziek beluistert. Hoe automatischer en zelfstandiger een apparaat werkt, hoe belangrijker de rol van terugkoppeling is. Als heel nauwkeurig te voorspellen is wat een actuator doet (bijvoorbeeld: een beeldscherm), is het minder belangrijk (maar wel prettig) om allerlei sensoren te hebben. Je mobiel gebruikt een lichtsensor om te bepalen hoeveel omgevingslicht er is en welke kleur dat heeft. Het scherm is op die manier in fel daglicht en in het donker goed te gebruiken.

```{exercise} Voorbeelden van terugkoppeling

Geef nog een paar voorbeelden van terugkoppeling die je kent uit de biologie, natuurkunde of scheikunde. Beschrijf bij elk voorbeeld kort wat zou er kunnen gebeuren als die terugkoppeling ontbreekt.
```

```{exercise} Terugkoppeling bij temperatuurregeling

Met een systeem waarin een temperatuursensor, processor, temperatuurinstelling, en verwarmer aanwezig zijn kan de temperatuur in een ruimte op peil gehouden worden. Maak een schema waarin je duidelijk maakt hoe terugkoppeling een rol speelt bij het constant houden van de temperatuur.
```

## 6. Verbindingen (hoofdstuk 5)

Tussen de vakken in het analyseschema zijn verbindingen getekend. Hiermee wordt aangegeven dat informatie van een vak naar een ander vak wordt overgedragen. Van een onderdeel, zoals een sensor, loopt elektriciteit, via stekkertjes en draadjes of via pinnetjes op
de printplaat, naar de processor. De informatiestroom kan beide kanten op
![](https://cdn.mathpix.com/cropped/2024_12_20_510ffc175a3910aebf8dg-20.jpg?height=110&width=102&top_left_y=1847&top_left_x=1548)
richting
![](https://cdn.mathpix.com/cropped/2024_12_20_510ffc175a3910aebf8dg-20.jpg?height=61&width=195&top_left_y=1991&top_left_x=482)
. Tussen computers worden netwerkkabels of glasvezel gebruikt of draadloze overdacht via radiogolven. Een deel van die verbindingen hoort bij het vakje datatransport en -opslag.
![](https://cdn.mathpix.com/cropped/2024_12_20_510ffc175a3910aebf8dg-21.jpg?height=332&width=1377&top_left_y=374&top_left_x=428)

Photo by Mika Baumeister on Unsplash https://www.vecteezy.com/free-photos Pixelpatroon, Wikipedia: https://en.wikipedia.org/wiki/Bayer_filter

## Voorbeeldschema: foto's met je mobiel.

Een mobiele telefoon heeft een camera waarmee je foto's en filmpjes maakt. De camera heeft daarvoor een sensor die via een lens licht opvangt. De sensor is verdeeld in kleine blokjes (pixels), die binnenkomend licht vertalen in een elektrisch stroompje. Naast elkaar zitten een pixel voor R (rood), G (groen) en B (blauw) licht, die samen één RGB beeldpunt vormen. De waarde voor R,G en $B$ is analoog, dat wil zeggen dat het alle mogelijke waarden kan aannemen.

In de camerasensor wordt het analoge signaal vertaald naar een reeks enen en nullen: een digitale waarde. Daarvoor gebruikt de sensor een analoog-digitaal omzetter. Het digitale signaal uit de sensor is een enorme tabel van miljoenen getallen, die voor ieder beeldpunt de RGB waarde weergeeft in (een rijtje van 8) bits. Een goede camera heeft al snel 5 tot 10 miljoen beeldpuntjes (megapixel). Voor één RGB beeld moeten minstens 3 (RGB) x 5 miljoen (pixels) x 8 bits verstuurd worden. Ruwe beelden uit de camera gaan digitaal naar de processor in de telefoon. Die processor verwerkt de informatie en berekent bijvoorbeeld hoe het beeld aangepast moet worden. Correctie voor tegenlicht (achtergrond veel te licht) of witbalans (gele foto in kunstlicht) doet de processor. Het fotobestand wordt kleiner gemaakt; als er honderd enen achter elkaar staan, kun je dat verkleinen tot "1, 100 keer". Dat heet datacompressie.

Als dat allemaal gebeurd is, gaat de afbeelding naar het schermpje op je mobiel. Een schermpje is een actuator: de digitale informatie van de foto gaat naar de beeldpuntjes op het scherm (ook R, G en B). Bekijk het scherm van je mobiel maar eens met een vergrootglas, dan zie je dat.

Tegelijk slaat de mobiel het op bij de foto's (op het camerageheugen). Automatische online opslag (de app foto's) of versturen naar een app (Instagram, Whatsapp of iets anders) betekent dat je mobiel de digitale informatie verstuurt via een draadloze verbinding (wifi, 4 of 5G) naar een server die het dataverkeer voor de app regelt. Je foto staat zo in enkele seconden op meerdere plaatsen in de wereld. Als je de foto via een app met een vriend(in) deelt, stuurt de server deze onmiddellijk door, en geeft de mobiel of computer een melding. Voor je het weet is het fotobestand bewerkt, opgeslagen, gedeeld en op meerdere schermen getoond.

Met deze informatie is het analyseschema (figuur 2.6) als voorbeeld ingevuld. Zo ontdek je hoe je andere digitale systemen kunt beschrijven.
![](https://cdn.mathpix.com/cropped/2024_12_20_510ffc175a3910aebf8dg-22.jpg?height=1198&width=1588&top_left_y=315&top_left_x=228)

Figuur 2.13 Ingevuld analyseschema voor camera van mobiele telefoon

```{exercise} Analyse van een digitale koortsthermometer

In de toelichting over de camera van een mobiel, zijn de bouwstenen van de digitale technologie besproken aan de hand van een schema. Je kunt van een digitaal apparaat of systeem nu bekijken welk onderdeel welke functie heeft en hoe de verschillende stappen gedaan worden. Een digitale koortsthermometer is een voorbeeld, waarvan je aan de hand van de toelichting een lege versie van het analyseschema kunt invullen. Wat zit er in en welke functie heeft het? Wat ontbreekt?
```

## Wat ga je doen?

a. Haal een digitale koortsthermometer uit elkaar (of gebruik er een die al uit elkaar gehaald is) en bekijk welke onderdelen aanwezig zijn.
b. Verdeel de onderdelen over de vier basiscategorieën aan de hand van het analyseschema (leeg schema achterin de lesmodule of verkrijgbaar als los werkblad): waarnemen, verwerken en beslissen, datacommunicatie en -opslag, en uitvoer. Is er omzetting van analoog naar digitaal signaal en omgekeerd? Zo ja, waar?
c. Wat voor omgevingssignaal of -signalen registreert de koortsthermometer?
d. Welke sensor(en) heeft de koortsthermometer?
e. Welke actuator(en) zijn er aanwezig?

## Nabespreking koortsthermometer

Een digitale koortsthermometer heeft in het algemeen geen datacommunicatie met de buitenwereld. Een mens bedient het apparaatje en die gebruikt de getoonde gegevens.

De temperatuursensor geeft altijd een waarde aan. Als het meetsysteem aangezet wordt (schakelaar, ook een sensor) wordt de weerstand gelezen en door de AD converter omgezet in een digitaal signaal. De processor bepaalt of de waarde van de weerstand verandert (vergelijk metingen). Als de waarde gedurende 30 seconden niet meer verandert is dat de waarde die op het schermpje (uitvoer) moet komen. De processor geeft de opdracht om een piepje (uitvoer via luidsprekertje) te geven. De waarde die op het schermpje getoond wordt blijft in een geheugen achter. Indrukken van de schakelaar zorgt dat het apparaat uit gaat. Maar: dit moet vertaald worden in een opdracht aan de processor om te stoppen en het display uit te schakelen. Bij aanschakelen moet de processor alles weer aanschakelen en de laatst gemeten hoogste waarde op het scherm laten zien en na enkele seconden opnieuw beginnen met meten. Voor een koortsthermometer kan ook een minimale waarde ingesteld zijn om een meting te laten starten, bijvoorbeeld $30^{\circ}$ Celcius.

Samenwerken met andere apparaten is niet nodig. Het apparaat is ook niet afhankelijk van andere apparaten om zijn werk te doen, het is een zelfstandig, standalone, apparaat.

In het vervolg van de module kom je meerdere systemen tegen, die we aan de hand van dit schema gaan beschrijven.

```{exercise}  Oefen met andere apparatuur

Het schema is bedoeld om telkens andere apparaten of systemen te kunnen analyseren. In de volgende hoofdstukken staat telkens één onderdeel centraal. Aan de hand van voorbeelden leer je de bouwstenen van een digitaal systeem kennen, en kun je zelf aan de slag om de technologie in te zetten voor nieuwe toepassingen. Het schema is als werkblad beschikbaar.

Vul het schema in voor één van onderstaande, of kies zelf een apparaat.

- Bankpasje of OV chipkaart
- Bellen via mobiele telefoon
- Rekenmachine
```

Jaarlijks belanden miljoenen digitale apparaten op de afvalberg (e-waste). Ook op school of bij jou thuis zijn vast oude apparaten te vinden, die binnenkort worden afgevoerd. Ook zo'n apparaat kun je uit elkaar halen en daarmee de opdracht uitvoeren. Op dezelfde manier kun je andere systemen analyseren. Kies zo'n apparaatje uit en probeer het schema er voor in te vullen. Let op: wanneer er veel vakjes leeg blijven, bedenk dan welke (andere) apparaten er nodig zijn om de functie van ieder vakje te vullen.

Als het om e-waste gaat: wat gooi je allemaal weg en hoe kun je dat hergebruiken?

Digitale technologie is overal om ons heen. Er zijn diverse manieren ontwikkeld om ermee te experimenteren, zelf te bouwen en programmeren. In dit gedeelte maak je kennis met de meest gebruikte platforms, zodat je daar verderop in de module je eigen projecten mee kunt uitvoeren.

### 2.2 Basis van de hardware ontdekken met Arduino, Micro:bit of Raspberry pi

Als je een goed beeld wilt krijgen hoe digitale systemen in elkaar zitten, helpt het om ze zelf in elkaar te zetten en te programmeren. Daar zijn inmiddels veel mooie materialen voor beschikbaar, zoals 'Single Board computers' als Arduino, Micro:bit en Raspberry Pi. Misschien heb je er al wat ervaring mee, want deze kleine apparaatjes worden steeds meer gebruikt op basis- en middelbare scholen.

```{exercise} 

Voor we dieper in gaan op minicomputers, is het handig om het analyseschema er weer bij te pakken, en te kijken wat er allemaal in een setje van deze minicomputers aanwezig is. Gebruik voor deze opdracht een setje Arduino, Micro:bit of Raspberry Pi, of een ander systeem dat je beschikbaar hebt.
a. Bekijk de componenten en deel ze in, volgens het analyseschema (leeg schema achterin de lesmodule of verkrijgbaar als los werkblad). Noteer de namen van de onderdelen in het schema en schrijf er bij wat de onderdelen doen.
b. Voor welke fysische grootheden (bijvoorbeeld licht of temperatuur) zijn er sensoren beschikbaar? Zijn er meerdere sensoren voor dezelfde fysische grootheid?
c. In welke onderdelen zitten analoog/digitaal en digitaal/analoog omzetters? Zijn er sensoren die zelf een digitaal signaal lijken te leveren? Wat zegt dat over de ADomzetter?
```

## Microcomputer en microcontroller

![](https://cdn.mathpix.com/cropped/2024_12_20_510ffc175a3910aebf8dg-24.jpg?height=458&width=903&top_left_y=1733&top_left_x=271)

Figuur 2.14 Arduino code

De Raspberry Pi is een microcomputer, een kleine computer waar je een scherm en een toetsenbord op kunt aansluiten, die een verbinding heeft met het internet, en die je kunt programmeren. Eigenlijk een gewone computer, maar dan veel kleiner en met een aantal aansluitingen waarmee je iets uit kunt lezen (een druktoets) of aan kunt sturen (een LED). De Arduino en de Micro:bit zijn microcontrollers: je kunt er een programma opzetten, waarmee je een sensor uitleest en bijvoorbeeld een LCD display aanstuurt. Je schrijft dat programma op een computer en 'upload' het op de microcontroller. Je kunt maar één programma tegelijk uitvoeren op deze microcontrollers, maar je kunt 'm wel steeds opnieuw programmeren.

```{exercise} 

Zoek uit hoeveel verschillende versies er zijn van deze microcontrollers en microcomputer.
![](https://cdn.mathpix.com/cropped/2024_12_20_510ffc175a3910aebf8dg-25.jpg?height=541&width=1737&top_left_y=278&top_left_x=222)

Figuur 2.15 De bordjes van Arduino, Micro:bit (microbit.org) en Raspberry Pi (https://www.raspberrypi.com/software/).
```

```{exercise} 

Elk van deze drie kent zijn eigen programmeertaal (talen). Er bestaan overzichtjes op het internet. Geef het aantal programmeertalen van alle drie de types én het linkje naar een website, die deze informatie betrouwbaar en up-to-date weergeeft.
```

Alle drie gebruiken ze Open Source software. Dat betekent dat de computercode voor iedereen toegankelijk is. De programmeurs delen hun code met anderen en ze schrijven samen aan de software, vaak in hun vrije tijd. Die Open Source gedachte is overgenomen door de gebruikers. Als je iets gemaakt hebt worden de resultaten vaak gedeeld met anderen. Overal op het internet zijn voorbeelden te vinden van projecten, die je na kunt bouwen. Zo leer je van elkaars projecten.

```{exercise}  
Zoeken naar projecten en software Er is enorm veel te vinden over bouwen en programmeren van computers. Bekijk een paar van deze sites en noteer in een paar steekwoorden wat je daar kunt vinden.
```

Alleen Arduino gaat nog een stapje verder in de Open Source gedachte, omdat het Open Source Hardware is. Het bouwplan van de Arduino staat online en iedereen mag er een (na)maken. Als je wilt, kun je zelfs je eigen Arduino bouwen (https://www.arduino.cc/en/main/standalone of https://www.instructables.com/How-to-make-your-own-Arduino-board/).

Zo komt het dat je in China voor heel weinig geld een

## Programmeren

Een computer werkt met instructies (een programma, software) geschreven in een programmeertaal, zoals Arduino taal, C, Python, machinetaal, Visual Basic enzovoorts. Een programmeur schrijft zulke software.

Elke taal definieert <variabelen>, heeft **commando's**, <<herhaling>> en een duidelijke markering van \{begin\} en \{eind\} van een opdracht. In elk goed programma (code) staat uitleg (//comments//). De programmeur beschrijft wat het blokje code doet.

Een werkend programma is fijn. Maar de uitleg is nog fijner, omdat iemand anders jaren later het programma kan begrijpen en aanpassen.

Arduino kloon kunt kopen, terwijl de Micro:bit en Raspberry Pi alleen gemaakt worden door fabrikanten in de EU. Die laatste zijn vaak wat duurder, maar ook wat steviger en betrouwbaarder.

## Waarom zijn ze handig?

Waarom zijn microcontrollers en microcomputers zo populair? Voor het antwoord op die Vraag moeten we terug in de tijd. Vroeger, voor de microcontrollers, maakten elektronische apparaten gebruik van printplaten: plaatjes waarop de weerstanden, condensatoren en transistoren gesoldeerd zijn, onderling verbonden met een netwerk van geleidende koperbanen. Voor elke kleine verandering moet zo'n printje opnieuw gemaakt worden.

Kijk maar eens naar deze dimmer (fig. 2.16), met een printplaatje met elektronica, een potmeter, transistoren en condensatoren. Klein maar fijn, maar niet flexibel. Want stel dat ik mijn LED niet wil dimmen met een potmeter, maar met een drukschakelaar, die door lang en kort drukken de LED aan en uitzet én dimt? Dan heb je een heel ander printje nodig.
![](https://cdn.mathpix.com/cropped/2024_12_20_510ffc175a3910aebf8dg-26.jpg?height=570&width=1317&top_left_y=840&top_left_x=275)

Figuur 2.16 Dimmen voor LEDs: een printje met variabele draaiweerstand (links) en digitaal met arduino (rechts)

Een microcontroller werkt veel flexibeler, omdat je 'm kunt programmeren. Je sluit er een LED en een potmeter op aan en schrijft een computerprogramma om de potmeter uit te lezen. Die waarde gebruik je, na wat rekenwerk, om de helderheid van de LED aan te sturen. Maar vervang de potmeter door een drukknop en verander wat aan het computerprogramma, dan kun je de helderheid ook regelen met de tijd die de schakelaar is ingedrukt en hem met een korte klik aan en weer uit zetten.

## Leren

Om te leren werken met Arduino, Micro:bit en Raspberry Pi heb je eigenlijk geen lagere of middelbare school meer nodig. Op internet wemelt het van de uitleg, lessen en filmpjes. Op de websites van deze single board computers zijn ook lessen, uitleg en achtergrondinformatie beschikbaar. Als je vastloopt en het niet meer weet, zijn er internetforums waar andere gebruikers je kunnen helpen als je vragen hebt.

## Beroepen

In de wereld van de digitale technologie is veel te doen. De kans is groot dat je zelf, via een onverwachte route, in deze wereld terecht komt.

FutureNL heeft hier de serie DigiDoeners over gemaakt. De labels van schoolvakken laten zien dat het heel breed is.
https://www.lessonup.com/nl/channel/f uturenl/series/7b1fc5805d7f730780186 73d
https://www.lessonup.com/nl/channel/f uturenl/series/b8914c0f6056a12da919c 22a
```{exercise}  Wat is er allemaal te leren in die digitale wereld?

Hoe leer je programmeren? Bekijk: https://www.want.nl/leren-programmeren-10-stappen/ Hoe doen de professionals dat? lemand die software schrijft gaat eerst kijken wat er al is:
https://www.want.nl/deze-tweehonderd-websites-apps-en-boeken-moet-je-als-ontwerperkennen/.
Zoek op internet nog wat verder. Hoe pakt een professional het programmeren aan? Op welke manier verschilt zijn/haar aanpak van die van jou?
```

Het leuke is dat je al snel begint met het maken van projecten. Je maakt een kleine schakeling, schrijft wat code, en voila, daar heb je een digitale thermometer, een stoplicht of een robot. Er zijn heel erg veel websites waar je leuke projecten kunt vinden, die je kunt maken. Probeer er eens een paar te vinden en maak zo'n project.

Let wel op. Techniek is soms taai. Dingen werken niet, je snapt niet waarom en je zoekt je suf. Dan blijkt dat je ergens iets niet gezien hebt, dat er iets stuk was of dat je een fout(je!) hebt gemaakt met grote gevolgen. That's the life of an electronics nerd, sorry about that. Hou vol, blijf nadenken en redeneren, Vraag hulp (maar denk vooral eerst zelf na) aan een klasgenoot, een TOA of docent of op Internet. Uiteindelijk komt het bijna altijd goed.

Mocht je je nou afvragen waarom je deze tekst hebt gelezen, omdat alles toch online te vinden is?! We hebben hier een globaal overzicht gegeven en proberen uit te leggen, waarom dingen zijn zoals ze zijn. Wat hier staat vind je dan weer niet online, omdat dat vaak te gedetailleerd is of op een niveau, dat voor beginners te hoog gegrepen is. En natuurlijk, omdat dit het vak nlt is.
```{exercise} Welke informatie is er? (Klasopdracht)

Maak met je klas een overzicht van websites met tutorials, achtergrondinformatie en projecten. Voor beginners, maar als je wat verder bent, ook voor intermediate of advanced programmeurs. Zet dat overzicht op een plek waar iedereen bij kan.

Wat nu als jullie de zoveelste klas zijn, die dit doen? Je kunt dan laten zien welke website(s) jullie het meeste gebruikten. Welke zijn er nieuw (en misschien wel beter!)? Maak een nieuwe top 10 en vul aan met nieuwe binnenkomers.
```
```{exercise}  Wat gaat er fout en wat leer je daar van? (Klasopdracht)

Hou voor jezelf bij waar je tegenaan loopt als je een project doet. Wat ging er mis, wat was de oplossing? Zet ook die bij elkaar. Wat ging er het meeste mis? Hoe kan de klas, die na jullie komt, daarvan leren? Wat moeten ze daarvoor precies doen? Zo leer je van elkaars fouten, vooral als die vaak gemaakt worden...

Wat als jullie de zoveelste klas zijn die dit doen? Welke fouten maakten jullie het meeste? Stonden die er al bij? Waarom ging het dan toch mis? Kan het beter beschreven worden? Helpt een uitlegfilmpje? Ook jullie kunnen zorgen dat de volgende klas het sneller leert dan jullie, doordat je ze helpt om de lijst met veel gemaakte fouten aan te vullen en te verbeteren. Op welke manier deel je de benodigde informatie?
```

Je leert veel door dingen zelf te maken. We geven in het laatste deel van elk hoofdstuk maakopdrachten waar je (in overleg met docent en TOA) een keuze uit maakt.

```{exercise} Van start met je microcontroller

In de handleidingen bij de Arduino, Raspberry Pi of Micro:Bit zijn tientallen opdrachten te vinden waarmee je kunt starten. Als je nooit met zulke apparatuur gewerkt hebt, kun je beginnen om een LED te laten branden, een tekstje op een display te toveren of een motortje te laten draaien.
Afhankelijk van de tijd kun je een paar van deze opdrachten uitvoeren en je verdiepen in de manier waarop de programma's (code) van de microcomputer gemaakt zijn. Gebruik hiervoor de uitleg in de starthandleiding van je apparaat.
```

## Keuzeopdrachten

Op de leerlingenwebsite bij deze module zijn praktische uitleg en maakopdrachten te vinden.
Als je ergens mee aan de slag wilt, overleg met je docent of TOA wat er op school mogelijk is.
De instructie heeft een vaste structuur:

## Titel opdracht

1. Korte beschrijving: wat is het en waar is het voor bedoeld? Hoe ingewikkeld?
2. Wat heb je nodig? (materialenlijst)
3. Bouwinstructie
4. Software / code die gebruikt wordt en waar te vinden
5. Wat hebben we geleerd over de componenten, code en principes (verwijzen naar uitleg in de bijlagen).
6. Waar kan (de kennis uit) dit project voor worden gebruikt in de praktijk?
7. Waarnemen en sensoren
![](https://cdn.mathpix.com/cropped/2024_12_20_510ffc175a3910aebf8dg-29.jpg?height=1200&width=1597&top_left_y=314&top_left_x=224)

## Leerdoelen

## Kennis

3.1 Je kunt uitleggen dat digitale systemen verschillende soorten informatie kunnen waarnemen
3.2 Je kunt uitleggen dat voor elk soort informatie verschillende sensoren beschikbaar zijn
3.3 Je hebt kennisgemaakt met enkele digitale sensoren (zoals de TMP36)
3.4 Je kunt uitleggen dat sensoren vrijwel altijd analoge informatie omzetten in digitale informatie
3.5 Je kunt uitleggen dat in het dagelijks leven sensoren een belangrijke rol spelen en kunt aangeven waar je verschillende sensoren tegenkomt

## Vaardigheden

3.6 Je hebt ervaren dat het noodzakelijk is om sensoren te kalibreren om ze goed te kunnen gebruiken en je weet hoe je dit uitvoert
3.7 Je hebt ervaren dat de digitale informatie van sensoren in een digitaal systeem in verschillende typen variabelen opgeslagen kan worden
3.8 Je kunt uitleggen hoe informatie in het werkgeheugen van een digitaal systeem is opgeslagen en dat dit in verschillende programmeertalen verrassend veel overeenkomsten vertoont.

### 3.1 De omgeving waarnemen

Een digitaal apparaat moet de omgeving kunnen waarnemen. Dat is nodig wanneer een mens het apparaat wil gebruiken. Bij een computer zijn daar het toetsenbord, de camera en muis voor bedoeld. Een druktoets is een sensor, die aanraking waarneemt en die deze informatie doorgeeft aan de processor. Toch kan bij een apparaat zowel invoer- als uitvoerinterface met de mens ontbreken. In dat geval vormt het apparaat een stukje van het geheel, dat met andere apparaten samenwerkt. Je kunt een draadloos toetsenbord en een draadloze muis zien als aparte, maar niet los van
![](https://cdn.mathpix.com/cropped/2024_12_20_510ffc175a3910aebf8dg-30.jpg?height=295&width=312&top_left_y=595&top_left_x=1506)

Figuur 3.1 Interface: Invoer in het systeem

Elke sensor in de elektronica of digitale technologie zorgt uiteindelijk dat een verandering van een fysische grootheid (bijvoorbeeld licht, vochtigheid, temperatuur, beweging of wat dan ook) een meetbaar spanningsverschil oplevert.
elkaar werkende, digitale apparaten. Immers: de muis is bedoeld om bewegingen en keuzes van de gebruiker aan de computer door te geven. In een computermuis zitten meerdere sensoren. Samen zorgen ze dat veranderingen in de fysieke omgeving (vingerbeweging, schuifbeweging) worden omgezet in een digitaal signaal dat via een draadje of via radiogolven aan een ontvanger (ook een sensor) in de computer wordt doorgegeven.

## Temperatuursensor

Temperatuur heeft invloed op bijvoorbeeld de dichtheid van stoffen. Het vloeibare metaal kwik zet uit als het warm wordt, net als alcohol. Doe de vloeistof in een buisje, zet er streepjes naast en je kunt de krimp en uitzetting gebruiken als maat voor de temperatuur: de thermometer. Electrische stroom, die door metaal of ander geleidend materiaal gaat, ondervindt weerstand die varieert met de temperatuur. Dat principe wordt gebruikt om een temperatuursensor voor een elektronische thermometer te maken. De weerstand is te bepalen door een kleine spanning (bijvoorbeeld 1 V ) op de sensor te zetten. Als de temperatuur verandert, zal het spanningsverschil over de weerstand ook veranderen. Voor elektronische metingen wordt tegenwoordig vaak een NTC schakeling als sensor gebruikt.
![](https://cdn.mathpix.com/cropped/2024_12_20_510ffc175a3910aebf8dg-30.jpg?height=215&width=227&top_left_y=2068&top_left_x=229)

Figuur 3.2
Interface: uitvoer van het systeem

De eerste stap voor elektronisch meten is: een analoge fysische grootheid (temperatuur) door de (temperatuur)sensor laten vertalen in een analoge spanning (V). Analoog betekent: kan alle waarden aannemen. Bij het aflezen van de sensor noteren we de waarde als een getal (discreet). Een gemeten spanning tussen 0,2 en $0,27 \mathrm{~V}$ komt bijvoorbeeld overeen met een temperatuur van 30 graden Celcius. Deze waarde moet op het schermpje komen. Elke spanning tussen 0,20 en 0,27 V levert dezelfde waarde 30 op. Elke spanning tussen 0,17-0,20 V wordt 31, enzovoorts. Preciezer uitlezen betekent ook dat de temperatuur in kleinere stapjes kan worden weergegeven, bijvoorbeeld 30,7 graden C. We houden rekening met afleesfouten. De afgelezen 30 graden is een benadering, waarbij de werkelijke waarde tussen 29,5 en 30,5 graden kan liggen. Bij 30,7 ligt de werkelijke waarde tussen 30,65 en 30,75. Hoe groter de nauwkeurigheid van de thermometer, hoe dichter deze foutgrenzen bij elkaar liggen.

## Analoog-digitaal omzetting van signaal uit sensor

Een tweede stap is nodig om van een discreet signaal een digitaal signaal te maken. Een spanning in de sensor (bijvoorbeeld 0,25 V) wordt door een schakeling, de analoog-digitaal omzetter (ADconverter), vertaald naar een reeks bits (bijvoorbeeld 11011110). Deze schakeling kan bij de sensor ingebouwd zijn, waardoor een sensor direct op een digitale ingang aangesloten kan worden. Veel sensoren geven alleen een variabele spanning (V) af. Dan moet een AD-convertor op de processor dit omzetten in een reeks bits (zie figuur 2.6). De chip van de Arduino heeft hier een analoge ingang voor en doet zelf de AD-conversie. Het is dus belangrijk om te weten wat voor soort signaal de sensor verstuurt om de juiste aansluiting te maken.

Hoeveel data?
![](https://cdn.mathpix.com/cropped/2024_12_20_510ffc175a3910aebf8dg-31.jpg?height=553&width=673&top_left_y=820&top_left_x=246)

Figuur 3.4 Sampling: aantal metingen/s moet passen bij de verandering van het signaal

Bij het aflezen van de sensor is naast de gewenste nauwkeurigheid ook van belang hoe vaak je dat doet en waar de meetresultaten voor nodig zijn. Nauwkeurigheid wordt ook bepaald door de snelheid waarmee de fysische grootheid verandert. Een langzaam veranderende grootheid, zoals lichaamstemperatuur, meet je af en toe (alleen als je ziek bent) en dan ook maar een paar keer per dag. Ook de buitentemperatuur zal in één seconde niet sterk
veranderen. Je kunt ermee volstaan om bijvoorbeeld eens per uur af te lezen. We noemen dat bemonsteren of een sample nemen. Hoe sneller er verandering is, hoe groter de 'samplefrequentie' moet zijn. De vuistregel is: als een grootheid verandert, moet je twee keer zo vaak een sample nemen als de snelste verandering. Als dat 100x per seconde ( 100 Hz ) is, moet je 200x per seconde (200 Hz) samplen. Vaker samplen betekent ook dat er meer data ontstaan.

```{exercise}

a. Welke fysische grootheden veranderen wel heel snel?
b. Leg uit waarom de samplefrequentie minstens tweemaal zo hoog moet zijn als de hoogst voorkomende frequentie?
```

```{exercise}

Welke kenmerken heeft een signaal waarvan Arduino de AD-conversie kan doen? Denk daarbij aan de variatie en grootte van het signaal.
```

### 3.2 Kalibreren en ijken

Als je met een metalen draadje of een schakeling van transistors en diodes een temperatuursensor gemaakt hebt, wil je weten welke temperatuur er bij welke spanning hoort. Het bepalen van het verband tussen de temperatuur en de spanning (en omzetting daarvan naar een digitale waarde), noemen we het kalibreren van een temperatuursensor. Dat gebeurt bijvoorbeeld met smeltend ijs (dat is 0 graden C) en kokend water (geeft de waarde 100 graden C ) of door te vergelijken met een geijkte standaardthermometer. Als je dit bij een serie temperaturen in een grafiek zet, ontstaat een
ijklijn, waarin de relatie tussen de gemeten grootheid en de waarde van het signaal staat. Voor andere grootheden als licht of vochtigheid moet een vergelijkbare methode gebruikt worden.

```{exercise}


Bedenk hoe je dat kalibreren kunt aanpakken voor een lichtsensor.
sensor, gemeten bij een reeks temperaturen.
![](https://cdn.mathpix.com/cropped/2024_12_20_510ffc175a3910aebf8dg-32.jpg?height=406&width=725&top_left_y=231&top_left_x=1099)

Figuur 3.5 Signaal (Volt) van sensoren: een met alle
waarden in een rechte lijn (lineair) en een niet-lineaire
Figuur 3.5 Signaal (Volt) van sensoren: een met alle
waarden in een rechte lijn (lineair) en een niet-lineaire
```

```{exercise}

Met het programma Phyphox (gratis te downloaden en installeren op je device) kun je nagaan welke sensoren er in je mobiel of ander device aanwezig zijn én je kunt ze gebruiken om te meten. Maak (volgens onderstaand voorbeeld) een lijstje van de sensoren die je in je mobiel aantreft. Noteer ook welke fysische grootheid je er mee kunt meten. Welke functie denk je dat elk van deze sensoren hebben? Bedenk ook één soort meting die je op deze manier met je device kunt doen.

Voorbeelden van digitale sensoren

| Fysieke grootheid | Sensor | Toepassing |
| :--- | :--- | :--- |
|  |  |  |
|  |  |  |
|  |  |  |
|  |  |  |

```
## Beschrijving van diverse sensoren in digitale platforms

Op de leerlingensite van de module (https://maken.wikiwijs.nl/171772/Schakelmodule Digitale Technologie online materiaal) is een overzicht opgenomen van sensoren en de manier waarop ze gebruikt kunnen worden. Raadpleeg die informatie bij de maakopdrachten in deel C.

### 3.3 Betekenis van sensoren in een context: het sporthorloge

## Sensoren voor hartslag, snelheid, positie

Je gebruikt steeds meer apparaten die met internet verbonden zijn: muziek luisteren via Spotify, de verwarming aanzetten met een app, video's kijken op je telefoon via Youtube, de lamp aan en uit zetten via wifi of Bluetooth, of betalen via je telefoon. We noemen dit ook wel het Internet of Things ( $I \circ T$ ). In huis gebeurt dat vaak al via wifi. Dit is een van de redenen dat 5G wordt aangelegd, zodat alle apparaten heel snel met elkaar kunnen communiceren via een mobiele internet verbinding.

In deze opdracht ga je voor een situatie uitzoeken hoe het werkt: een sporthorloge en een app die de metingen kan vastleggen. Je denkt na over vragen als: via welke stappen wordt de informatie verzonden? Waar is beveiliging van gegevens van belang? Waar wordt de informatie opgeslagen? Welke gegevens zijn nodig om de taak uit te voeren? Etc.

## Strava app

We gaan kijken naar een app waarmee je sportprestaties kunt vastleggen. Strava is wereldwijd een van de grootste sportapps, maar er zijn diverse andere die je ook kunt gebruiken. Jullie gaan aan de slag met een sporthorloge. Misschien heb jij zelf of iemand anders in je omgeving een sporthorloge. Een sporthorloge geeft een compleet beeld van digitale technologie, omdat het meet, communiceert, data verwerkt en inzichtelijk maakt. Verder speelt beveiliging van je gegevens een rol.

Sporthorloges zijn in alle soorten en maten verkrijgbaar, met prijzen variërend van 35 tot 900 euro.

Als je geen sporthorloge hebt dan is het installeren van Strava op je telefoon ook genoeg. Naast Strava zijn er ook andere apps. Als je al een andere sportapp gebruikt dan kun je die ook gebruiken voor de opdrachten. Vermeld dat dan wel.

Je onderzoekt een sporthorloge in combinatie met het gebruik van Strava. Hoewel er allerlei verschillende platforms zijn waarop
![](https://cdn.mathpix.com/cropped/2024_12_20_510ffc175a3910aebf8dg-33.jpg?height=338&width=520&top_left_y=1599&top_left_x=1302)

Figuur 3.6 Een sporthorloge Bron: Coolblue
https:///Www.androidplanet.n//nieuws/smartwatchstraling/(afbeelding, wordt 3.8)
je de gegevens van een sporthorloge kunt verzamelen, is in deze opdracht gekozen voor Strava, omdat dit het meest gebruikte platform is. Maar overal waar je leest over Strava, kun je ook een de naam van een andere, soortgelijke app invullen. Voorbeelden zijn: Nike Run Club, RunKeeper, Endomondo etc. (zie figuur 3.7 en 3.8). Bespreek met je docent wat je/jullie gaan gebruiken in de klas. Je hoeft niet perse een sporthorloge te hebben om deze apps te kunnen gebruiken. bij heel veel activiteiten heb je al genoeg aan een telefoon.
![](https://cdn.mathpix.com/cropped/2024_12_20_510ffc175a3910aebf8dg-34.jpg?height=834&width=1557&top_left_y=234&top_left_x=232)

Figuur 3.7 Screenshot van Endomondo van een fietsroute van Erik Dekker (tijdens de lock-down, in plaats van Italië) en overzichten van de data die de app verzamelt en presenteert.

```{exercise} Sport-apps.

Kies twee sport-apps uit (zie het rijtje in bovenstaande tekst). Zoek uit wat de overeenkomsten en verschillen zijn tussen deze apps.
Heb je zelf een sporthorloge? Gebruik dat als voorbeeld. Je kunt anders uitzoeken wat geldt voor bijvoorbeeld de Garmin Vivioactive 3 (of een opvolger hiervan).

```

```{exercise} Verschil telefoon en sporthorloge

Zoek uit en beschrijf wat de verschillen zijn tussen een telefoon en sporthorloge (Wat kunnen ze meten? Hoe nauwkeurig zijn ze? Wat is het gebruiksgemak?). Geef bij je opdracht aan welke telefoon en welk sporthorloge je met elkaar vergelijkt.
```

```{exercise} Wat kan een sporthorloge meten?

Welke andere onderdelen moet een sporthorloge bevatten om als sporthorloge te kunnen functioneren? Denk aan accu, bluetooth, geheugen, gps etc.. Welke varianten zijn er voor sporthorloges en waarin verschillen ze wat techniek betreft. Maak hiervan een overzichtelijke tabel. Vermeld ook over welk sporthorloge het gaat.
```

```{exercise} Vragen

Hoeveel gebruikers heeft Strava wereldwijd? Hoe vaak gebruiken zij Strava per week? Als er per activiteit van een gebruiker 1 mb aan data verstuurd moet worden, hoeveel data moet er dan gemiddeld per seconde verwerkt worden bij de Strava-servers?
```

```{exercise}  Sensoren in het sporthorloge

Kies een sporthorloge en beschrijf: Welke sensoren zitten er in en op? Heeft het horloge actuatoren, zo ja welke? Hoeveel geheugen heeft een sporthorloge? Wat is de capaciteit van de accu? Wat betekent de capaciteit van geheugen en accu voor het registreren van je activiteiten? Hoeveel activiteiten kun je opslaan en gedurende hoeveel tijd?
```

```{exercise} Strava gebruiken

Download Strava (* of een andere app naar keuze) op je telefoon en maak een account. Maak een opname van een sportactiviteit (bijvoorbeeld: hardlopen, naar school fietsen oid.) Je kunt het gemaakte account ook via een desktopcomputer of laptop bekijken. Kijk welke gegevens Strava* allemaal uit de je horloge of telefoon kan halen. Laat met een aantal screenshots zien wat je zo met Strava* kunt doen.
```

Activiteiten die je met het sporthorloge of je telefoon registreert, levert gegevens op. Dat zijn waarden die uit een reeks sensoren komen. Die gegevens uit je sporthorloge / de sportapp op je telefoon worden via je telefoon naar Strava gestuurd en daar worden de gegevens in jouw account geplaatst. De positiegegevens uit de gps van je device worden op een kaart getekend en de gegevens van andere sporters worden daarmee vergeleken. Vervolgens wordt die informatie weer naar je telefoon of computer gestuurd om het daar te kunnen bekijken en naar de mensen die je volgt gaat een berichtje van wat je hebt gedaan. Vervolgens reageert iemand en die opmerking gaat via internet naar Strava en weer naar jouw telefoon.

Als je een sportactiviteit doet met je telefoon of sporthorloge, kun je de gegevens van die activiteit via een app in kaarten en grafieken te zien krijgen. De volgende gegevens zijn o.a. te zien: de gemiddelde snelheid, hartslag, aantal stappen per minuut, hoogte, afstand en tijd van de activiteit.
![](https://cdn.mathpix.com/cropped/2024_12_20_510ffc175a3910aebf8dg-35.jpg?height=717&width=1754&top_left_y=1252&top_left_x=157)

Figuur 3.8 Screenshots van de gegevens van een sportactiviteit in Strava: een rondje hardlopen.

```{exercise} Sensorgegevens

Hoe bepaalt je horloge/ telefoon deze gegevens? Welke sensoren zijn er nodig? Hoe wordt de informatie van de sensoren bewerkt om de gegevens te berekenen/creëren.
```

```{exercise} Verwerken van gegevens

Wat is er voor nodig om de plaatjes van afbeelding 3.8 te kunnen maken (route, tempo, hartslag, cadans)? Beschrijf in je antwoord per soort gegevens wat er gemeten wordt en hoe het bewerkt wordt om deze gegevens en grafieken te krijgen.
```

De verwerking van dergelijke meetgegevens is vaak een black box. Je weet ongeveer wat er ingaat en wat er uitkomt, maar wat er in de black box gebeurt is onduidelijk. Het onderstaande analyseschema is bedoeld om inzicht te krijgen wat er met de informatie gebeurt en welke processen een rol spelen.

We gaan kijken naar wat de invoer is, wat er op de plaats van de streepjes gebeurt en welke processen spelen in de black box.

```{exercise} Invullen van het analyseschema voor een sporthorloge

Noteer in het analyseschema (leeg schema achterin de lesmodule of verkrijgbaar als los werkblad) zoveel mogelijk processen tussen het sporthorloge, je telefoon en de Stravaserver. Hieronder een tabel met voorbeelden van processen die je in het analyseschema opneemt.

| Invoer/waarnemen | - | Verwerking | - | Uitvoeren |
| :--- | :--- | :--- | :---: | :--- |
| Een opname van <br> een sportactiviteit <br> starten. | Signaal naar <br> Strava om <br> vanaf nu mij <br> positie met gps <br> bij te houden. | Er is een bestand <br> gemaakt. Met <br> mijn naam, <br> datum en tijd <br> waarin positie en <br> tijd wordt <br> bijgehouden. | Positie wordt <br> geplot op een <br> kaart en de <br> snelheid en <br> gemiddelde <br> snelheid wordt <br> berekend. |  |

Noteer deze processen in de blauw omlijnde vakken in het analyseschema. Gebruik werkwoorden.
```

### 3.4 Onderzoeken en maken

Met sensoren kun je allerlei onderzoek doen, zelf bouwen en gebruiken. Onderstaand een aantal suggesties. Kies er één uit:

1. Een windmeter maken is interessant en goed te doen, bijvoorbeeld zoals op https://www.microsoft.com/en-us/education/education-workshop/anemometer.aspx
2. Onderzoek de eigenschappen van één of meerdere sensoren uit het sporthorloge (wat kan de sensor meten, welke gevoeligheid en met welke nauwkeurigheid?)
3. Haal een digitale koortsthermometer uit elkaar en onderzoek de eigenschappen van de temperatuursensor. Andere kant: kun je de koortsthermometer laten werken met een andere, zelf gemaakte, sensor?
4. Meten van vochtigheid: geleidbaarheid. Gebruik hiervoor de standaard beschikbare vochtigheidssensoren bij Arduino. Kalibreer de sensor voor toepassing in een relevante situatie. Bijvoorbeeld: een tuinder laten weten op welk moment zijn planten water nodig hebben of een waarschuwing dat een ruimte geventileerd moet worden omdat de luchtvochtigheid te hoog is.
5. Windsnelheid: gebruik een rotatiesensor
6. Meten van waterstroming (rotatie, verwarming-temperatuurverschil).
7. Indirecte meting (proxy) van grootheden die niet rechtstreeks meetbaar zijn, bijvoorbeeld met camera's, weerkaatsing van geluid, versnellingssensoren.
8. Maak zelf een vochtigheidssensor met koperdraad, gips en een houtblokje. Meet de weerstand in het koperdraad. Breng water aan op het gips en maak een ijkreeks. Wat betekent de waarde die de sensor oplevert? Hoe kan de gemeten waarde gebruikt worden in de praktijk?
9. De nlt-module Sportprestaties beschrijft het maken van een draaihoek-sensor. Hiervoor wordt een potmeter (draaiweerstand) gebruikt, die aangesloten wordt op de computer via Coach. Op welke manier is deze sensor te gebruiken in combinatie met Arduino of een ander microcontrollerplatform?
10. Een eenvoudige versie van de papieren vochtsensor van de Q-strip kan zelf gemaakt en getest worden. Het eerste gedeelte van de opdracht $Q$-strip (hoofdstuk 7) beschrijft deze werkwijze. Onderzoek de relatie tussen hoeveelheid vocht in de sensor en de waarde die met de Arduino gemeten wordt. Maak daarvan een ijkreeks.
11. Apple heeft een beker ontworpen die bijhoudt hoeveel je drinkt. Handig voor mensen die zó in beslag genomen worden door de computer dat ze alles om zich heen vergeten. Welke sensoren zouden er in zo'n beker aanwezig zijn en hoe werken ze? Pas je kennis toe in het ontwerp van een klein blokje dat je op een willekeurig drinkflesje kunt plakken en registreert wanneer en hoeveel er uit gedronken wordt.

